{% include disclaimer.html translated="yes" translationOutdated="no" %}

## Monero (XMR) minen zonder miningapparatuur

Als je geen rendabele apparatuur om te minen hebt, en geen tijd of
geen geld om te besteden aan het bouwen ervan, kun je toch Monero minen via NiceHash.

NiceHash is een marktplaats voor hashpower. Verkopers van hashpower,
miners dus, leveren hashpower aan kopers (die het minen van
een bepaalde munt willen aanschaffen als een dienst). NiceHash kan je dus in korte tijd
een enorme hoeveelheid hashpower leveren. Je hoeft niet jaren af te wachten
of je winst maakt of niet, en je kunt bepalen hoe lang je welke munt
bij welke pool wilt minen.

### **Stap 1.** Maak een account bij NiceHash aan

Ga naar de
[registratiepagina](https://www.nicehash.com/?p=register) en registreer je met je e-mailadres.

### **Stap 2.** Stort een bedrag in Bitcoin op je account

Je gaat Monero minen, maar je kunt hashpower bij
NiceHash alleen met Bitcoins aanschaffen. Bitcoins die je niet uitgeeft kun je later weer
overboeken naar een Bitcoin-portemonnee.

Ga naar je
[portemonneepagina](https://www.nicehash.com/?p=wallet) en stort een bedrag. Het minimumbedrag voor het plaatsen van een order
is 0,01 BTC.

### **Stap 3.** Zoek een geschikte mining pool en voeg die toe aan je lijst met pools

Het selecteren van een pool speelt heeft een grote invloed op hoeveel
van een cryptovaluta je uiteindelijk kunt minen. Zorg dat de pool die je hebt geselecteerd een hoge hashrate
en veel shares kan verwerken, met name via één verbinding.
[Hier](https://bitcointalk.org/index.php?topic=583449.0) vind je een lijst met Monero-pools.

Waarschijnlijk moet je bij de pool die je kiest ook een account
registreren. De pool geeft je alle gegevens die je nodig hebt.
Je kunt je favoriete pools op [deze pagina](https://www.nicehash.com/?p=managepools) opslaan.

### **Stap 4.** Geef een nieuwe order op en begin te minen

Let bij het opgeven van een [nieuwe order](https://www.nicehash.com/?p=orders&new) op dat je
het algoritme CryptoNightR voor het minen van Monero selecteert. (De nieuwe variant van het algoritme sinds 9 maart 2019.) Als je eerst meer wilt weten over
hoe je een order opgeeft bij NiceHash, raden we je aan [het antwoord op deze vraag](https://www.nicehash.com/?p=faq#faqb0) te lezen.

Als je wilt bieden op
hashpower, selecteer je het ordertype *Standard (bidding)*, en als je een vaste
order wilt geven waar anderen niet overheen kunnen bieden, selecteer je het ordertype *Fixed order*. De status van de marktplaats
en een schatting van de prijzen van het minen kun je controleren op de [live marktplaats](https://www.nicehash.com/index.jsp?p=orders). 
